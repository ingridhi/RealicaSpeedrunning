Projekti retsensioon
“Realica speedrunning test”
Priscilla Erelt, Chrisette Bramanis, Paul Aleksander Külv

Hinnang projektile
Arvan, et realica speedrunning test on hästi teostatud projekt. See täidab töötades oma eesmärki, milleks on kirjutamiskiiruse hindamine ja kasutab selleks ajaloolisi tekste, mis loob toreda seotuse Reaalkooliga, tuletab meelde õpitud asju ja aitab kinnistada uusi teadmisi. 
Kasutajamugavus: töötab hästi, tehtud on kasutajale arusaadavaks ja mõistetavaks. Kasutaja loomine on loogiline, aga paroolil on väga palju nõudeid. Tekstides olid mõned õigekirjavead nt suurtäht, aga need ei mõjutanud kirjutamist. Sai aru, kuhu pidi vajutama.
Disain on minimalistlik ja meeldib, et midagi ei “karju” disaini suhtes, neutraalsed toonid. Valitud pildid on ilusad ja täiendavad lehte. Veidi häirib, et mõnel lehel on palju kasutamata nii-öelda valget ala.
Meeskonnatöö tundus hästi toimivat, sest tunnis töötati koos ja valminud töö vastab algsele kavandile. Samuti polnud omavahelise suhtlusega ilmselt probleeme.  
Chrisette ja Paul tegelesid peamiselt baaskoodiga, mis tundus pigem töötavat ja programm jookseb ilusti. Priscilla tegeles HTML-i, värviskeemide ja keeletoimetusega. Kõikide panus oli erinev, aga oluline, sest lõpuks tuli välja töötav asi. 

Küsimused
Kas saaks luua erinevaid leveleid muutes teksti raskust?
Kas kuskil on võimalik täisnimekirja tulemustest näha?
Mida teeksite teisiti, kui saaksite sama asja uuesti teha?
Kas kasutajale on kuvatud, kuidas arvutatakse skoori?
Mis oli kõige raskem asi projekti juures?

Lõplik hinnang
Töö on eeskujulik ja korrektne, usun, et kõik tiimiliikmed arenesid töö käigus ning seetõttu arvan, et projektile võib retsenseerijate poolt julgelt hindeks anda 10 punkti, kuna ettenähtud ning piiratud  aja ja oskuste baasil on kokku pandud äge asi, mida saab reaalselt kasutada. 

Retsenseerijad: Ingrid ja Mia Marleen
